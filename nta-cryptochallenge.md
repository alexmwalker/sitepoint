#NTA meta tau iššūkį vėl. Atlaikyk!
Ar pameni tą 2D koduką praeitais metais priklijuotą paplūdimyje prie akmens? Ne? Tuomet tau buvo per daug linksma ir nepastebėjai stovykloje vykstančių kodų medžioklės varžybų `NTA cryptochallenge`. 

![enter image description here](https://www.dropbox.com/s/wiuu0p8u46o0hnz/Gravity_Falls_Opening_Ending.PNG?dl=1)
###Kas yra Cryptochallenge?
Tai slaptų kodų medžioklė kurios metu tu ir tavo komanda (2-5 žmonės) ieško visoje stovyklos teritorijoje, virtualioje erdvėje, net ir tavo paties kišenėje paslėptų kodų. Skamba išties smagiai, tačiau rasti kodą yra lengvoji dalis - visi kodai yra užšifruoti ir tau teks pasitelkti visą kūrybiškumą, bei kriptografijos žinias kad gautum teisingą atsakymą.

Žaidimo eiga paprasta. Komanda aptinka užšifruotą koduką, pvz.: `NIRATMRVASYE1ODX`. pasitelkiant genialumą ir šiek tiek laimės atrandate, jog tai yra [transpozicinis 4x4](http://crypto.interactive-maths.com/simple-transposition-ciphers.html) šifras ir jį pritaikius gaunate atsakymą `NTA1IMSORRYDAVE`. Kodai yra užšifruoti skirtingu sunkumu - priklausomai nuo to, kaip sunku juos aptikti. Lengvai pastebimi kodai yra užšifruoti stipriau ir gali tekti pavargti norint gauti atsakymą. Kita vertus kodukai, kurie paslėpti kūrybiškiau gali būti neužšifruoti visai.

> **Hint'as**: Nežiopsok! Kodas gali būti tau prieš nosį. ![nosis](https://www.dropbox.com/s/w4c2k5gfdz2oj0r/nose.jpg?dl=1)

Pirmos trys komandos, iššifravusios daugiausiai kodų bus apdovanotos vertingais prizais :) (Pernai pralošėme Raspberry Pi, porelę Arduino, bei krūvą įdomių knygų) - taigi nesnauskit!

###DUK

 - **Kada prasideda žaidimas?**
   Visi kodai bus paruošti iš anksto. Kada pradėsi juos gaudyti, priklauso nuo tavęs ;)
 - **Kada skelbiami nugalėtojai?**
   Savo atsakymus bus galima pateikti iki sekmadienio 12:00 valandos.
 - **Kaip pateikti atsakymus?**
   Užrašyti ant lapelio su savo Komandos pavadinimu ir įmesti į atsakymų urną (ji bus pastatyta visiems matomoje vietoje) 
 - **Kaip sužinoti, jog iššifruotas kodas yra teisingas?**
   Visi atsakymai prasideda simboliais `NTA1` ir baigiasi žymia geek'iška fraze :)
 - **Patarimai?**
   Būkit kūrybingi :) Dauguma kodukų nėra sunkūs, o juos spręsti galima pasitelkti įvairias priemones. Kad užsikabinti, apie įvairius šifrus galima pasiskaityti [čia](http://www.braingle.com/brainteasers/codes/)

